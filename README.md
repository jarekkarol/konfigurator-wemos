# konfigurator-wemos

W Internecie można znaleźć znaczną liczbę przeróżnych rozwiązań z zastosowaniem mikrosterowników Rasbbery Pi, Arduino, Arduino YUN, ESP8266 itp. Niniejsza strona przedstawia oprogramowanie dedykowane dla sterownika WEMOS d1 bazującego na mikroukładzie ESP8266. Oprogramowanie ma ułatwiać użytkowanie sterowników WEMOS d1 jako urządzeń autonomicznych jak i współpracujących z innymi urządzeniami do realizacji funkcji sterowania i funkcji pomiarowych.
Oprogramowanie umożliwia prostą konfigurację za pomocą tabletu, smartfonu lub komputera przez połączenie Wi-Fi. W zależności od kompletacji i konfiguracji modułów urządzenie może pełnić funkcję stacji pogody, zdalnego termometru czy przekaźnika. W przypadku podłączenia do rutera z publicznym numerem IP może być dostępny z dowolnego miejsca na ziemi. Z racji małych gabarytów można bezproblemowo użyć kilka takich sterowników w różnych miejscach domu i komunikować się z nimi bezprzewodowo. Sterownik nie wymaga instalacji specjalnych aplikacji. Do konfiguracji, sprawdzania odczytów i sterowania przekaźnikami wystarczy przeglądarka internetowa. Złożoność konfiguracji urządzenia jest porównywalna ze złożonością konfiguracji podstawowych parametrów domowego routera Wi-Fi.
